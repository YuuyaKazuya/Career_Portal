
<table style="margin-bottom: 20px;">
    <tr> 
        <td>
        <img src="C:\xampp\htdocs\yii2\basic\web\img\logo-bh.jpg" style="max-width: 10%;" alt="">
        </td>
    </tr>

    <tr>
        <td width="50%">
            Berita Harian News
            
        </td>
    </tr>

    <tr>
        <td width="45%" style="text-align: justify;">
        <img src="C:\xampp\htdocs\yii2\basic\web\img\new2.jpg" style="max-width: 45%;" alt="">
        </td>
        <td style="text-align: justify;">
        <B style="font-size: 30px;">'TERKINI: Pengasas KK Mart, isteri serta tiga pengarah bebas, lepas tuduhan isu stoking kalimah'</B>
        <p>by Suraya Roslan - 15 JULY 2024</p>
        </td>
    </tr>
</table>
<table style="margin-bottom: 20px;">
    <tr>
        <td style="text-align: justify;">
        <p> SHAH ALAM: Pengasas dan Pengerusi Eksekutif Kumpulan KK Mart, Datuk Seri Dr Chai Kee Kan dan isteri, Datin Seri Loh Siew Mui dilepas dan dibebaskan (DNA) oleh Mahkamah Sesyen di sini hari ini, daripada pertuduhan melukakan perasaan orang Islam dalam isu penjualan stoking tertera kalimah Allah. <br>
        <br>Israel terus bedil GazaSelain itu, tiga pengarah syarikat pembekal stoking berkenaan, Xin Jian Chang Sdn Bhd turut mendapat perintah DNAA selepas pendakwaan tidak mahu meneruskan pertuduhan ke atas lima individu berkenaan.<br>
        <br>Untuk rekod, dua syarikat dan lima individu ini mengemukakan representasi pada 17 Mei lalu kepada Jabatan Peguam Negara untuk menggugurkan kes berkenaan.<br>
        <br>Pada 26 Mac lalu, Kee Kan dan Siew Mui yang juga Pengarah KK Super Mart & Superstore mengaku tidak bersalah atas masing-masing satu pertuduhan, sengaja melukakan perasaan orang Islam dengan mempamerkan stoking tertera kalimah Allah di rak pameran jualan, yang telah dilihat oleh seorang lelaki berusia 32 tahun.<br>
        <br>Mereka didakwa melakukan kesalahan itu di KK Supermart & Superstore Sdn Bhd, Bandar Sunway pada jam 6.30 pagi 13 Mac lalu, mengikut Seksyen 298 Kanun Keseksaan yang boleh membawa hukuman penjara sehingga setahun atau denda atau dengan kedua-duanya, jika sabit kesalahan.<br>
        <br>Kee Kan yang juga mewakili syarikatnya KK Supermart & Superstore turut didakwa atas pertuduhan sama.<br>
        <br>Sementara itu, syarikat pembekal yang mengedar barangan kepada KK Super Mart iaitu Xin Jian Chang Sdn Bhd bersama tiga pengarahnya, didakwa atas masing-masing satu pertuduhan bersubahat melukakan perasaan orang Islam dalam isu berkaitan stoking tertera kalimah Allah pada tempat, waktu dan tarikh yang sama.<br>
        <br>Pembekal itu ialah tiga beranak, suami, Soh Chin Huat, 61; isterinya, Goh Li Huay, 62; dan anak mereka, Soh Hui San, 36;<br>
        <br>Kesemua mereka didakwa mengikut Seksyen 109 Kanun Keseksaan yang dibaca bersama Seksyen 298 kanun sama yang memperuntukkan hukuman penjara maksimum satu tahun atau denda atau kedua-duanya, jika sabit kesalahan.</p>
        </td>
    </tr>
    <tr>
</table>

<table style="margin-bottom: 20px;">
    <tr>
        <td width="45%" style="text-align: justify;">
        <img src="C:\xampp\htdocs\yii2\basic\web\img\news5.jpg" style="max-width: 45%;" alt="">
        </td>
        <td style="text-align: justify;">
        <B style="font-size: 30px;">Israel terus bedil Gaza</B>
        <p>	oleh AFP - 16 JULY 2024</p>
        </td>
    </tr>
</table>
<table style="margin-bottom: 20px;">
    <tr>
        <td style="text-align: justify;">
        <p>GAZA: Serangan udara dan tembakan artileri tentera Israel terus menggegarkan Semenanjung Gaza semalam, lebih sembilan bulan sejak perang tercetus 7 Oktober lalu, menjadikan harapan untuk keamanan di wilayah terkepung itu semakin pudar.<br>
        <br>Peluru menghujani kawasan kejiranan Tal Al-Hawa, Sheikh Ajlin dan Al-Sabra di Gaza City, wartawan AFP melaporkan, manakala saksi berkata tentera Israel telah membedil kawasan Al-Mughraqa dan pinggir utara kem pelarian Nuseirat di tengah Gaza.<br>
        <br>Sumber hospital pula melaporkan tiga maut akibat serangan ke atas sebuah rumah di bandar Deir al-Balah, juga di tengah-tengah wilayah pantai, manakala paramedik dari Bulan Sabit Merah Palestin berkata mereka membawa keluar lima mayat susulan serangan udara Israel berdekatan kem Al-Maghazi.<br>
        <br>Di selatan Gaza, saksi melaporkan tembakan artileri dan serangan helikopter di timur bandar Khan Yunis dan kawasan barat Rafah, berhampiran sempadan Mesir.<br>
        <br>Tentera Israel berkata ia meneruskan aktivitinya di seluruh wilayah itu dan telah melakukan serangan di Rafah dan tengah Gaza yang membunuh sebilangan pejuang Hamas, serta serangan udara di seluruh kawasan sepanjang hari.<br>
        <br>Minggu lalu, Presiden Amerika Syarikat Joe Biden mencadangkan perjanjian gencatan senjata mungkin hampir pada sidang kemuncak Pertubuhan Perjanjian Atlantik Utara (NATO).<br>
        <br>Beliau berkata kedua-dua pihak telah bersetuju dengan rangka kerja yang telah ditetapkannya pada akhir Mei.<br>
        <br>Semalam Hamas mengecam Amerika Syarikat (AS) kerana menyokong pembunuhan beramai-ramai melalui bekalan senjatanya ke Israel.<br>
        <br>AS membekalkan Israel dengan bantuan ketenteraan setiap tahun bernilai berbilion dolar.<br>
        <br>Peperangan menyebabkan hampir seluruh penduduk wilayah terkepung itu kehilangan tempat tinggal, kebanyakan mereka telah mencari perlindungan di sekolah, namun enam daripadanya menjadi sasaran dalam serangan sejak 6 Julai lalu.<br>
        <br>Kementerian kesihatan Gaza berkata jumlah korban akibat serangan kelmarin di sebuah sekolah kendalian PBB di Nuseirat meningkat kepada 22 orang.<br>
        <br>Dalam kejadian lain, seorang pejuang Hizbullah dan adik perempuannya terbunuh ketika serangan Israel ke atas Bint Jbeil, selatan Lubnan, menurut Agensi Berita Kebangsaan Lubnan dan Hizbullah.</p>
        </td>
    </tr>
</table>

<table style="margin-bottom: 20px;">
    <tr>
        <td width="45%" style="text-align: justify;">
        <img src="C:\xampp\htdocs\yii2\basic\web\img\news9.jpg" style="max-width: 45%;" alt="">
        </td>
        <td style="text-align: justify;">
        <B style="font-size: 30px;">Kes keropok beracun: Pekebun dibebaskan dengan jaminan polis</B>
        <p>oleh BERNAMA - 18 JULY 2024</p>
        </td>
    </tr>
</table>
<table style="margin-bottom: 20px;">
    <tr>
        <td style="text-align: justify;">
        <p>KULIM: Seorang lelaki berusia 33 tahun yang direman bagi membantu siasatan berhubung kejadian dua beradik maut akibat termakan keropok mengandungi racun, dibebaskan dengan jaminan polis.<br>
        <br>Ketua Polis Daerah Kulim, Superintendan Mohd Azizul Mohd Khairi, berkata suspek yang merupakan seorang pekebun itu, direman sejak 11 Julai hingga semalam.<br>
        <br>"Tempoh reman tidak akan disambung dan suspek dibebaskan dengan jaminan polis sementara menunggu keputusan Timbalan Pendakwa Raya.<br>
        <br>"Kertas siasatan sudah lengkap dan diserahkan kepada Timbalan Pendakwa Raya," katanya dalam kenyataan hari ini.<br>
        <br>Media sebelum ini melaporkan dua beradik Muhammad Akil Syauqi Nur Sufyan, 3, dan adiknya Muhammad Luth Syauqi, 2, meninggal dunia selepas makan keropok mengandungi racun tikus.<br>
        <br>Dalam kejadian 7 Julai di kawasan kebun di Kampung Padang Ubi, Labu Besar dekat sini, kanak-kanak tersebut dipercayai mengambil peket keropok yang digantung pada dawai besi pagar kebun oleh pemilik kebun bagi memerangkap monyet.<br>
        <br>Muhammad Akil Syauqi dilaporkan meninggal dunia di Hospital Pulau Pinang (HPP) 10 Julai, manakala Muhammad Luth Syauqi meninggal dunia dua hari kemudian di hospital sama.<br>
        <br>Jenazah dua beradik itu dikebumikan di Tanah Perkuburan Islam Kampung Banggol Berangan, Baling.<br>
        <br>Siasatan mengikut Seksyen 31(1)(a) Akta 611 berkaitan pengabaian terhadap kanak-kanak dan Seksyen 284 Kanun Keseksaan.</p>
        </td>
    </tr>
</table>